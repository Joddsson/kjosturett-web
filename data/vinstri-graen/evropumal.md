**Þjóðin ákveði, en teljum hagsmunum Íslands betur borgið utan ESB**

Afstaða Vinstrihreyfingarinnar græns framboðs er sú að hagsmunum Íslands sé betur borgið utan Evrópusambandsins en innan þess. Aðild að Evrópusambandinu er þess eðlis að ef til þess kæmi að Íslendingar hæfu aftur aðildarviðræður við Evrópusambandið yrði það aðeins að undangenginn þjóðaratkvæðagreiðslu.

Ýmislegt gott hefur komið inn í íslenska löggjöf  frá Evrópusmbandinu í gegnum EES samstarfið, svo sem löggjöf á sviði umverfismála. Hugsanlegur ávinningur af aðild Íslands að Evrópusambandinu réttlætir þó ekki frekara framsal á ákvörðunarrétti um málefni íslensku þjóðarinnar. 

Hagsmunir fjármagns og heimsfyrirtækja eru í alltof ríkum mæli drifkraftar Evrópusamrunans, miðstýring, skrifræði og skortur á lýðræði einkennir stofnanir þess um of. Auk þess ríkir mikil óvissa varðand bandalagið um þessar mundir.

Meðan Vinstrihreyfingin grænt framboð telur að hagsmunum Íslands sé betur varið utan Evrópusambandsins en innan þess leggur VG ríka áherslu á að ákvörðunin um þessi mál verði að vera í höndum þjóðarinnar. Ef til þess kæmi að sótt yrði að nýju um aðild að Evrópusambandinu yrði það einungis gert að undangenginni þjóðaratkvæðagreiðslu.


**Sjá nánar:**

Stefnumál, Alþjóða-og friðarmál, samþykkt á landsfundi 2017: [http://vg.is/stefnan/althjoda-og-fridarmal](http://vg.is/stefnan/althjoda-og-fridarmal)

Stefnuyfirlýsing, sjálfstæð utanríkisstefna, félagsleg alþjóðahyggja: [http://vg.is/stefnan/stefnuyfirlysing](http://vg.is/stefnan/stefnuyfirlysing)
