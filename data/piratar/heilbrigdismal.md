Nauðsynlegt er að grípa til aðgerða gegn brotthvarfi heilbrigðisstarfsfólks úr stéttinni og að tryggja öryggi sjúklinga. Á sama tíma þarf að huga að langtímauuppbyggingu heilbrigðiskerfisins og tryggja aðgengi allra að fyrirtaks heilbrigðisþjónustu óháð búsetu eða efnahag.

Pírötum finnst óásættanlegt að um 50 manns svipti sig lífi á hverju ári. Píratar vilja draga geðheilbrigðismál inn í 21. öldina með því að stórefla forvarnir og fella sálfræðiþjónustu undir almannatryggingar. Einnig stefna Píratar að opnun bráðadeildar geðsviðs allan sólarhringinn, alla daga ársins.
