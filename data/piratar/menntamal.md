Grunnurinn að framþróun, samkeppnishæfni og almennri stöðu Íslands í samfélagi þjóðanna byggir á því að menntun hér á landi sé ekki bara góð, heldur frábær. Menntun þarf að vera einstaklingsmiðaðri og lýðræðislegri en nú er, bæði fyrir nemendur og kennara.

Píratar vilja að allir hafi jöfn tækifæri til mennta. Slíkt viljum við tryggja með að breyta núverandi fyrirkomulagi námslána hjá LÍN, fyrst með því að greiða út lán fyrirfram og í framhaldi að því að bjóða upp á námsstyrki í stað lána.
