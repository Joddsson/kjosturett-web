Skattar eiga að vera einfaldir, skiljanlegir og sanngjarnir.

Skattastefnu Pírata má skipta upp í tvennt: aðgerðir sem þarf að grípa til strax á næstu fjárlögum og svo framtíðarsýn Pírata þegar kemur að samneyslunni.

Í kjölfar þess glundroða og ábyrgðarleysis sem einkennt hefur síðustu tvær ríkisstjórnir þarf enn og aftur að samþykkja fjárlög í mikilli tímaþröng. Píratar hafa undirbúið sína sýn á fjárlögin nú þegar til þess að bregðast við þeirri stöðu. Ber þar helst að nefna hækkun persónuafsláttar á næsta ári um 7.000 kr. á mánuði. Á kjörtímabilinu vilja Píratar hækka persónuafslátt í þrepum þannig að í lok þess fylgi persónuafsláttur ávallt launaþróun.

Einnig munu Píratar leggja til hækkun á fjármagnstekjuskatti úr 20% í 30%, en þó með mun hærri persónuafslætti en er í dag.
Stöðva þarf skattundanskot í formi kennitöluflakks og skattaundanskotum alþjóðlegra fyrirtækja.
