Dögun telur velferðar- og heilbrigðiskerfið einn af hornsteinum íslensks samfélags. Dögun telur að rekstur og stjórnun eigi að vera á höndum hins opinbera og að reksturinn sé ekki hagnaðardrifinn. Fyrir utan augljósan tilgang kerfisins þá sé markmið þess að jafna aðstöðumun milli þegnanna og koma þannig á jöfnuði.

Dögun telur að niðurskurður innan kerfisins sé og hafi verði til mikils skaða og hann verði að stöðva. Afturkalla verður aukna hlutdeild sjúklinga í kostnaði sem hefur verið innleiddur á liðnum árum. Ákveðið lágt samanlagt hámarksgjald á ári fyrir alla þætti þjónustunnar ætti að vera reglan. Velferðakerfið skal veita öllum notendum sínum lágmarksframfærslu sem gerir þeim kleift að lifa mannsæmandi lífi.

Dögun telur að tannlækna- og sálfræðiþjónusta sé hluti af kerfinu. Tannlæknaþjónusta á að vera frí fyrir börn, aldraða og öryrkja. Hún á einnig að vera innan sjúkratryggingakerfisins með hámarki á greiðsluþáttöku notenda.

Dögun vill meiri valddreifingu með möguleikum fyrir starfsmenn, notendur og sveitafélög til að marka og stjórna framkvæmd á þjónustunni. Grunnhugsunin skal vera að þjónustan sé til að sinna þörfum notendanna til betra og innihaldsríkara lífs á forsendum þeirra að svo miklu leyti sem við verður komið.
